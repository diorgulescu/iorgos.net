# Kettlebell

<p align="center"><img src="/images/kb.svg" style="max-width:40%;min-width:40px;" alt="Kettlebells" /></p>

> **гиря [ghiria]**: 
*greutate, halteră* - conform *https://dictionar.md*, *„Dicționar rus-moldo/român”*

> **ghiră**: 
*greutate, halteră mică* - conform *https://999.md* și alte site-uri din Republica Moldova

> **CUPRINS**

## Ce-i aia?

*„Kettlebell”* este denumirea englezească dată unor greutăți/gantere „cu mâner”. În limbile slavone, acestea sunt referite prin *„gyria (ги́ря)”,* iar în română nu cred că li s-a găsit un cuvânt dedicat încă. Cu toate astea, am înțeles că în zona Moldovei și, cu precădere, în Republica Moldova, acestora li se spune *„ghire”* („ghiră” la singular), sau chiar *„haltere mici”*. Îmi place cum sună *„ghiră”*, este mai scurt și mai neaoș decât omologul englezesc, astfel că îl voi folosi și pe aici (ca fapt divers, iată o căutare pentru imagini - puteți vedea cum toate pozele cu astfel de greutăți sunt de pe site-uri moldovenești: https://www.bing.com/images/search?q=ghir%C4%83&qpvt=ghir%C4%83 ). 

## „Cu ce se mănâncă?”

+ Lucrul cu ghira este situat la intersecția antrenamentelor de forță (*„strength training”*) cu cele de anduranță/rezistență (*„endurance training”*), din simplul motiv că nu sunt folosite greutăți foarte mari (cum este cazul halterelor - fie ele în stil olimpic sau powerlifting) iar durata unui set ori a unui antrenament poate fi destul de mare. 

+ Este un sport ciclic în care repeți anumite mișcări pe intervale mai mari de timp sau pentru un număr mai mare de repetări per set (lucru ce ar fi imposibil, spre exemplu, în powerlifting; repetarea continuă a unei genuflexiuni cu o bară încărcată în spate, vreme de câteva minute, ar fi calea sigură către un colaps general). Potrivit pentru orice vârstă sau condiție fizică, acasă ori în concediu (căci nu este o idee rea ca în portbagajul mașinii să înghesui, într-un colțișor, o *ghiră*), la sală sau în sufragerie, în orice moment al zilei.

+ Este o unealtă extrem de versatilă și portabilă. Unii chiar o numesc *„sala din mâna ta”*, din simplul motiv că ai un număr mare de combinații posibile pentru a obține un antrenament revigorant, solicitant sau chiar epuizant (totul ține de ceea ce urmărești). Fie că este vorba despre mișcările clasice (genuflexiuni - *squat*, adus la piept - *clean*, smuls - *snatch*, aruncat - *jerk*, presă - *press*) ori alte combinații (sau „exerciții compuse / [ENG: complexes]”) ce includ fandări, genuflexiuni, balansări/legănări (swings) și multe altele, garantat nu te plictisești. Imaginația este singura limită (în afară de cea fizică,desigur).

## De ce ar trebui să-mi pese?

Poate nu ai mai făcut sport de multă vreme și ai luat în greutate. Și te-ai procopsit cu hipertensiune aterială. Nu ai timp (nimeni n-are timp, dar de fapt avem - detaliez altă dată :) ), nu-ți place să mergi într-o sală de forță sau nu ai una cât de cât aproape. Totodată, te interesează o metodă de antrenament eficientă pentru dezvoltarea forței fizice, a stabilității articulațiilor și a unei rezistențe crescute la efort. Ceva ce nu are nevoie de foarte mult timp, ce te ajută să dai jos colacul de grăsime din jurul taliei și, ca efect secundar, să te simți mai bine-n propriul corp. 

Dar, poate mai presus de toate astea:
+ Nu vrei să devii dependent de pastile și cadru încă de la 50 de ani
+ Te interesează flexibilitatea și sănătatea articulațiilor
+ Când/dacă vei avea copii ori nepoți, vrei să-i poți lua în brațe fără probleme, să îi însoțești la primii pași și când învață mersul pe bicicletă
+ Ți-ar plăcea să ai un libido susținut :) 
+ Vrei în fiecare noapte un somn „ca de bebeluș”

Ai ajuns unde trebuie. Va fi **simplu**, dar **nu (foarte) ușor**. Nu există scurtături, pastile magice, rețete pentru a slăbi în 2 săptămâni tot ce ai acumulat în ultimii 5 ani, etc. 

Este, însă:
+ Total la îndemână, oricând și oriunde
+ Un proces de cursă lungă, cu rezultate pe măsură
+ Cel mai bun prilej de a te pune-n ordine, când orice altceva ai încercat nu a fost fix pe placul tău (ori, din varii motive, *„n-a mers”*)

## De unde încep?

### Odihnă

Inițierea unei discuții despre mișcare fix cu somnul pare cel puțin amuzantă, dar este un aspect extrem de important (pentru binele tău general). Nu te poți apuca de nicio activitate fizică în mod consecvent dacă nu dormi. Te va pune rapid „în genunchi”, lăsându-te vlăguit în loc de energizat, iar procesele metabolice nu vor funcționa cum trebuie, ducând la abandon prematur.

....

### Ce să (nu) bagi în gură

Nu sunt nutriționist sau doctor, dar o regulă de bun simț (pe care-am auzit-o la Mark Wildman acum ceva vreme) este să te ferești de orice aliment vine într-o pungă sau cutie. *„If it comes in a box or a bag, it's not real food and you should avoid it.”*.

Așadar, fără:
+ Chips-uri și toată familia de „Ronțăieli” (grisine, pateuri, pateuțe, covrigei, sticks-uri, etc.)
+ Mâncăruri și sosuri semipreparate
+ Orice fel de *„dulciuri de raft”* (caramele, biscuiți, ciocolățele, bomboane, jeleuri, fursecuri, șamd.) 
+ Orice fel de sucuri, chit că-s *„naturale”*
+ Alcool (păstrează-l pentru ocazii cu adevărat speciale, când îl vei consuma în cantități foarte mici)
+ Țigări

Știu, la o primă vedere pare că nu vei mai mânca absolut nimic. Exact așa credeam și eu. Desigur, ești om și vei mai avea pofte ocazionale și vei participa la evenimente sociale (clasicele *„nunți-botezuri-cumetrii”*), iar acolo vei mai savura lucruri încadrate în cele menționate anterior. Iar asta **este OK**! Ține cont, doar, ca acestea să fie excepții, nu reguli.

**Ce mai rămâne?**

Ia-ți o oală sub presiune, dar calitativă. Va deveni cel mai bun companion al tău. Este foarte eficient din punct de vedere al timpului, poți găti multe lucruri (inclusiv chestii congelate) fără a pierde gustul.

Ai multe de opțiuni, concis enunțate cu mult timp în urmă, de către Dan John. Cu mici completări specifice regiunii României, sună cam așa:
+ **Proteine din belșug** (gătite cât mai sănătos cu putință): pește, pui, curcan, fructe de mare, preferabil fierte sau gătite la abur. Carnea de porc și de vită nu prea intră-n ecuație din cauza grăsimilor aferente, dar gătite corespunzător, pot fi incluse ocazional în meniu
+ **Legume și fructe** (preponderent legume și ambele de sezon, pe cât posibil): Avem norocul de a trăi într-o zonă geografică unde încă agricultura locală nu a fost total abolită. Drept urmare, avem piețe de cartier. Cu excepția intermediarilor, din primăvară până-n toamnă găsești legume și fructe proaspete, de sezon. Mere, pere, afine, căpșuni, fragi, nuci, morcovi, salată, porumb, struguri, roșii, castraveți, leurdă, lobodă, untișor, caise, piersici, cireșe, vișine, urzici, iar lista continuă. Ia-le proaspete și consumă-le crude (unde e posibil, desigur, căci e cam greu să mănânci urzici crude - succes!). Suntem aproape de Mediterana, deci nu te feri de rodii, kiwi, portocale și mandarine. În sezonul rece, sunt exact ce îți trebuie
+ **Semințe**: migdale, sâmburi de floarea soarelui și dovleac (crude!), eventual caju și fistic crud. Găsești crud. Atenție la cantități, însă! 
+ **Murături/mâncăruri fermentate**: În cantități modice, căci au aport mare de săruri. 
+ **Apă**. Da, **apă plată**. Fără bule. Dacă ai cum, poate fi de la robinet. Apa să devină băutura de bază în viața ta. Bea multă, zilnic, între 3 și 6 litri. Da, pare imposibil, dar vei vedea cât de bine te vei simți. Explic altă dată de ce e importantă apa.

### Achiziționarea echipamentului 

wewe

Bun, acum că ai pus la punct cele trei precondiții (odihna, alimentația și echipamentul), putem discuta despre antrenament.

## Antrenamentul cu ghira (kettlebell)

Când vine vorba despre mânuirea acestor ghiulele cu mâner, avem două mari așa-zise *stiluri*: „Hardstyle” (cel de bază, cam cel mai popular prin puținele săli unde găsești antrenori care ți le pun în brațe) și Kettlebell Sport (sau *Girevoy Sport*, cum o să-l mai găsești pe Internet).

### „Hardstyle”

www
### Kettlebell Sport (*Girevoy Sport*)

www

Baftă ție și numai bine!
